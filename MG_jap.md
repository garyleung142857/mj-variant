# 明將麻雀 (令和)

近多啲日本牌

## 概要

- 除非講明，番種跟明將麻雀，計分跟日麻
- 計符方式跟日麻有出入
- 打東南圈 + 決勝局
- 有寶牌 / 裏寶牌，但冇槓寶赤寶。寶牌同裏寶牌各自最多畀一番
- 立直本場分同日麻一樣
- 振聽、食替同日麻一樣

## 役種
跟明將，除以下變動︰
- 無門清役，改為立直(1番)，並加設門清清自摸(1番)，不過都係冇一發。立直食出可以開裏寶指示牌
- 無暗槓一役
- 加設裏寶牌
- 大三元為役滿
- 累計例牌要13番
- 無雙役滿，有複合役滿

## 符點
同日麻有出入
1. 七對子直接計30符，平和自摸直接計20符
2. 符底20符
3. 聽牌  
兩面聽0符，對碰、嵌張、偏張、單騎各兩符
4. 雀頭  
番牌2符，連風牌四符，其他0符
5. 面子  
中張明刻2符；暗則乘2；么九則乘2；槓則乘4  
暗順子0符；明順子吃兩面0符；明順子吃偏張或嵌張2符
6. 自摸2符
7. 門前清榮和10符

冇副露平和型榮和嘅問題，因為一係就計平和，一係就有嵌張偏張跳符

# 計分
跟日麻

## 決勝
同明將一樣，除咗
- 南四嘅本場積棒同供托會繼續累計，而唔係由暫定一位攞
- 牌局只有當(1)有人和牌並其分數在結算後為四家最高並不少於30000點，或(2)有一家負分，就會結束。四家嘅分數就會係最終分數


